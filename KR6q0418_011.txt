# -*- mode: mandoku-view; -*-
#+DATE: 2016-06-08 5:37
#+TITLE: 雪關禪師語錄
#+PROPERTY: CBETA_ID J27nB198
#+PROPERTY: ID KR6q0418
#+PROPERTY: SOURCE Jiaxing Canon Vol. 27, No. B198
#+PROPERTY: VOL 27
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0418_J_011-0515a> 
#+PROPERTY: JUAN 11

 雪關禪師語錄卷之十一¶
門人成巒錄¶
法孫開詗編¶

* 偈¶

** 示周匡聖文學¶

#+BEGIN_VERSE
「　一條斷貫索驀地忽拴迴石壁衝開走虹橋跨轉來¶旋天須妙翅起蟄俟春雷入得無門者雄吞下馬臺」
#+END_VERSE
¶

** 與胡調仲居士¶

#+BEGIN_VERSE
「　及盡無門路分明撞入頭釣鰲忘雪夜獵兔趁天秋¶平踏峰千轉深撈月一鉤此身遊萬象寶藏許全收」
#+END_VERSE
¶

** 金豈凡岳牧索和鵝湖師翁一衲遮身(博山)¶

#+BEGIN_VERSE
「　一衲遮身百事荒藍襂不補也無妨自從揭露懷中¶寶誰更伶俜滯遠邦雲起孤峰攢頂急鳥啼深樹逗¶聲忙年來學得三分懶笑策雙眉粲似霜」
#+END_VERSE
¶

#+BEGIN_VERSE
「　一衲遮身百事勾蒼天寧抱杞人憂有津且聽漁郎¶問無筍誰驚婆子偷萬竅合成靈籥韻四時清唱太¶平謳羸夫力可扛神鼎笑壓鵝湖逼逼浮」
#+END_VERSE
¶

#+BEGIN_VERSE
「　一衲遮身百事完穿廛入市鬧如閒披殘常老荷猶¶易補起龍牙襪更難石女穿鍼和月繡木人抵掌話¶更闌掀翻底事無餘蘊好共空生坐碧巖」
#+END_VERSE
¶

#+BEGIN_VERSE
「　一衲遮身百事忘換來毛骨放金光拍雙掌破青天¶笑跌一交流白汗涼到處相看非客邸此珠原不外¶皮囊知音過我明窗下別甑風吹飯正香」
#+END_VERSE
¶

** 答汪協聖居士¶

#+BEGIN_VERSE
「　知有安閒絕所求不知我亦肯甘休藏身無影遊天¶下觸處逢渠指路頭電激雷奔皆定力風清月白好¶圓修銕船刺破從新補不用鵝兒下峽浮」
#+END_VERSE
¶

#+BEGIN_VERSE
「　白乳交流點滴親理明何事事何人行過鳥道無非¶路識得漁郎問甚津脫盡皮膚猶隔膜掀翻窠臼得¶全神而今知見無藏諱愛著衣衫轉換新」
#+END_VERSE

<pb:KR6q0418_J_011-0515b>¶

** 與楊小虎居士¶

#+BEGIN_VERSE
「　義味全無作甚參通紅煉出雪成團未揮寶劍先歸¶匣一撥圓珠便走盤提處果然明歷歷知音不說響¶珊珊箇中消息原如是點眼成龍始不難」
#+END_VERSE
¶

** 答周安期文學¶

#+BEGIN_VERSE
「　從他巧匠起洪爐銕額銅頭鑄得無粥飯二時撐箇¶飽君臣五位道何殊慣移茆屋隈山老睡著獼猴撼¶地呼徹底不留元字腳何言猶有涉程途」
#+END_VERSE
¶

** 金豈凡岳牧至山中承偈因答¶

#+BEGIN_VERSE
「　雪色窗前月松聲屋裏濤西江看吸盡滴水化金鰲」
#+END_VERSE
¶

** 示法忍禪人¶

#+BEGIN_VERSE
「　忍人難忍處行人所不行破除憎愛見涉世一身輕」
#+END_VERSE
¶

** 山居雜偈¶

#+BEGIN_VERSE
「　珊瑚枝上月流影照寒濤我亦垂竿者無思得海鰲¶蒼天渾不昧明暗兩相參體盡方圓意南詢不再三¶荷動知魚掉花香引蝶飛分明兼帶意那箇悟全機¶流轉成生滅幻化何時了君看走馬燈一團機心巧¶夏蟲可語冰曲學難譚道巧說有多門直指無玄妙¶水性灣環合山光紫翠驕隨流能得妙桀犬也欣堯¶居正絕方隅箇中太尊貴削角不磨稜即偏皆本位¶語脈聯還斷神鋒疾帶遲如圜無起盡方顯妙圓機¶朝看東鄰花暮賞西園菊不妒他人時終還自家福¶理路爭分轍情塵亂染絲歸源無二致眼上笑橫眉¶白雲競飛揚青山抱沈鬱動靜兩能超何愁心不佛¶有路從渠入無門賺客來若非彈指漢樓閣幾時開¶洞口桃花笑靈雲道眼開不知金屑貴佛面滿塵埃¶我不說此法萬象齊開口惱亂太虛空河山顛倒走¶毫釐休繫念瞥起即傷他止止不須說分明妙法華¶道且絕朝聞神何容夕死此理亙古今瞞過七十子¶濠上知馬樂園中夢蝶飛物情無外我奇詭說天倪
<pb:KR6q0418_J_011-0515c>¶禦寇仙都子乘風羽翰飛不知風起處且坐釣魚磯¶憎愛家常飯死生衣裏珠紅爐烹煉過片片映冰壺¶捏聚眉毛短放行骨節疏倒拈苕帚柄無字擘窠書¶虛堂一夜雨滴碎古人心最有木人巧無絃撫妙音¶天不掃自青心不汙自靈元是大圓鏡情生智即冥」
#+END_VERSE
¶

** 和相國張二水白毫菴韻¶

(余讀相國二水居士菴居偈其吐詞不帶煙火脫去筌蹄妙撥無思關捩譬畫師畫水以能盡諳水¶
法故信筆一揮如風濤怒作波瀾盪折至觀壁間悄然初無動靜掀湧之相居士性海澄清得此心¶
水之法故有時滔天不有有時湛碧非無初未嘗求工於翰墨然筆端自莫能祕其天巧陶歇菴居¶
士亦云人胸中有無限好詩好字特以此竅不開所以壅而不洩余謂讀白毫菴主人詩當別具一¶
隻眼始可打關破寨通其梗塞漸入坦夷真境不然非但被此老筆端熱瞞即雪關舌頭亦瞞人不¶
少或謂得底人何煩紙墨余曰得底人雖終日打葛藤都是巧心妙手亦能令人證入無聲三昧文¶
字奚贅哉居士乃親作小楷寄余年高興逸筆法精絕余固寶為眉山之帶留鎮三門因步韻賡和¶
以綴其末大似投璚報李不善獻酬博居士一粲可也)。¶

#+BEGIN_VERSE
「　石筍倒抽綠竹豆棚亂引瓜藤問我屬何因果釋迦¶傳自然燈」
#+END_VERSE
¶

#+BEGIN_VERSE
「　不在昂如孤鶴何言汎若輕鷗縱到步機地步鵝湖¶笑人逼浮」
#+END_VERSE
¶

#+BEGIN_VERSE
「　胸次未銷磊落縱然好事不佳真箇了無憎愛心如¶臘月蓮花」
#+END_VERSE
¶

#+BEGIN_VERSE
「　樹密多藏幽鳥荷動決戲遊魚眾喙交爭不定一籌¶肯讓有餘」
#+END_VERSE
¶

#+BEGIN_VERSE
「　烏兔何嘗運轉虛空那怕消磨無字碑文難打石人¶壁上摩娑」
#+END_VERSE
¶

#+BEGIN_VERSE
「　出門笑渠落草回途見我家山六月峨眉千丈倩誰¶移在雪關」
#+END_VERSE
¶

#+BEGIN_VERSE
「　魔軍易教敗北颶毋難定指南最好詳辨消息莫秪¶牝牡相參」
#+END_VERSE
¶

#+BEGIN_VERSE
「　泉眼水流接筧石邊筍迸成鞭一飽頓忘百味三竿¶猶恣酣眠」
#+END_VERSE

<pb:KR6q0418_J_011-0516a>¶

#+BEGIN_VERSE
「　竹徑夏憐蔽日茅堂冬愛迎陽脫得汗衫乾淨風吹¶荷芰衣涼」
#+END_VERSE
¶

#+BEGIN_VERSE
「　鬧市叢中合伴剎竿頭上翻身雖然無縛無脫何妨¶繇我繇人」
#+END_VERSE
¶

#+BEGIN_VERSE
「　截鶴續鳧信手移花接木隨緣銕杵成鍼有日鍼成¶銕杵何年」
#+END_VERSE
¶

#+BEGIN_VERSE
「　罵坐通身是膽唾面一忍如灰靜躁多生習氣善用¶吻合本來」
#+END_VERSE
¶

#+BEGIN_VERSE
「　問道如盲見日涉世無風起波聰明不了生死甘心¶受拷閻羅」
#+END_VERSE
¶

#+BEGIN_VERSE
「　平地喫交氣喘空中走馬心安入得塵塵三昧拈花¶賺殺開顏」
#+END_VERSE
¶

#+BEGIN_VERSE
「　筋斗且從人打傀儡看是誰抽底蘊盡情勘破成魔¶作佛自繇」
#+END_VERSE
¶

#+BEGIN_VERSE
「　至道難容落落真我豈逐紜紜肯向長江擲筆洞庭¶波水流文」
#+END_VERSE
¶

#+BEGIN_VERSE
「　雲起陡遮峰亂月來照見窗虛閒步空中樓閣忙栽¶石上芙蕖」
#+END_VERSE
¶

#+BEGIN_VERSE
「　杞人空抱憂悒接輿徒逞狂歌我也時歌時悒秪嫌¶不及太過」
#+END_VERSE
¶

#+BEGIN_VERSE
「　清獻空聞雷響子韶誤聽蛙聲夜半踢翻溺器至今¶猶笑江陵」
#+END_VERSE
¶

#+BEGIN_VERSE
「　綠焙春嘗茗苦朱筐夏薦瓜甜不食他家煙火禪宗¶五味俱沾」
#+END_VERSE
¶

#+BEGIN_VERSE
「　山色面門指示溪聲耳畔丁寧返顧不曾移步果然¶親到祖庭」
#+END_VERSE
¶

#+BEGIN_VERSE
「　的鵠還期必中口款斷要親供孝子從來避諱驢鞍¶莫喚爺容」
#+END_VERSE
¶

#+BEGIN_VERSE
「　受用千波百挈相忘爾寂我惺解鐫石頭作佛試問¶那竅不靈」
#+END_VERSE

<pb:KR6q0418_J_011-0516b>¶

#+BEGIN_VERSE
「　吳門笑看雪練胥江怒射秋潮問我今何所見白雲¶半抹山腰」
#+END_VERSE
¶

#+BEGIN_VERSE
「　米鹽喫盡如許光景剩有幾何當面若還錯過低頭¶枉費揣摩」
#+END_VERSE
¶

#+BEGIN_VERSE
「　水漾曉霜如鏡花開碧嶠欲然莫問山家曆日彈指¶莢萬椿千」
#+END_VERSE
¶

#+BEGIN_VERSE
「　切忌朝三暮四權可呼卯作寅使得時辰顛倒讓他¶無位真人」
#+END_VERSE
¶

#+BEGIN_VERSE
「　趙州庭前柏翠大士山頂雲黃是物莫來占我風清¶月白草堂」
#+END_VERSE
¶

#+BEGIN_VERSE
「　木人杯傾北海石女貌越西施我亦七遮八掩難藏¶雪鬢霜眉」
#+END_VERSE
¶

#+BEGIN_VERSE
「　疑豈無因而至悟乃不期而然疑悟一齊冰渙撲破¶補起青天」
#+END_VERSE
¶

#+BEGIN_VERSE
「　從緣非無退失絕後方得重甦懸崖打箇筋斗撒手¶如在平無」
#+END_VERSE
¶

#+BEGIN_VERSE
「　孟浪徒誇有作拍盲盡說無修饒渠腳跟線斷觸處¶未能自繇」
#+END_VERSE
¶

#+BEGIN_VERSE
「　未曉維摩一嘿無聲早是喃喃朱筆描成粉字青袍¶拖出蔚藍」
#+END_VERSE
¶

#+BEGIN_VERSE
「　憨叟本無忌諱懶禪不管蹉跎弄得曹家女熟阿誰¶奈爾爺何」
#+END_VERSE
¶

#+BEGIN_VERSE
「　有藥反添怪症不磨愈見真天恩大難酬主遇情多¶偏為兒憐」
#+END_VERSE
¶

#+BEGIN_VERSE
「　死句原為活句無方始蹈大方虎穴須親得子蜂群¶不亂隨王」
#+END_VERSE
¶

#+BEGIN_VERSE
「　襪帶解開無漏酒樓笑證圓通財多漫誇客富錐無¶不道家窮」
#+END_VERSE
¶

#+BEGIN_VERSE
「　蒲團坐破未悟布單賣盡何窮推倒青牛老子興來¶我亦猶龍」
#+END_VERSE

<pb:KR6q0418_J_011-0516c>¶

#+BEGIN_VERSE
「　雞犬隨時收放舟車任我往來自繇既得自在優哉¶更亦游哉」
#+END_VERSE
¶

#+BEGIN_VERSE
「　盲舌譚何九帶婆心說甚八還趙璧朝翻漢幟齊雞¶夜度秦關」
#+END_VERSE
¶

#+BEGIN_VERSE
「　有路還非入處無家政好安居就裏聊知貼體過頭¶不學掠虛」
#+END_VERSE
¶

#+BEGIN_VERSE
「　世上從渠毀譽箇中莫論疏親剜出虛空骨髓恩讎¶豈有二人」
#+END_VERSE
¶

#+BEGIN_VERSE
「　流水三灣打碓蒼松四壁圍菴山窗斜開木末柴門¶遠望岡南」
#+END_VERSE
¶

#+BEGIN_VERSE
「　香氣衝開魯直高聲喚醒裴休今日宰官隊裏賞音¶公復何求」
#+END_VERSE
¶

#+BEGIN_VERSE
「　盧老隨群打獵龐公戴髮出家最有雙林古怪黃冠¶朱履袈裟」
#+END_VERSE
¶

#+BEGIN_VERSE
「　眼親捉著鷂子手快救得油餈與你解黏去縛便是¶落地阿師」
#+END_VERSE
¶

#+BEGIN_VERSE
「　佛祖可容下視魔王未易平欺百蠱丸成妙藥服之¶脫盡膚皮」
#+END_VERSE
¶

#+BEGIN_VERSE
「　遮天樹陰鬱鬱逆流水勢淊淊香海吸乾不竭孤峰¶立盡何高」
#+END_VERSE
¶

#+BEGIN_VERSE
「　將謂難乎今日焉有易於來年烈漢一腳趁上蹋翻¶無底舷船」
#+END_VERSE
¶

#+BEGIN_VERSE
「　善觸當鋒不犯慣奉無物可將雖是空如來藏金珠¶車載斗量」
#+END_VERSE
¶

#+BEGIN_VERSE
「　大智度越格量不投也是投機看經權遮兩眼好眼¶遮亦成非」
#+END_VERSE
¶

#+BEGIN_VERSE
「　業惑分迷分悟小根說即說離大都不識休咎穿鑿¶妄謂靈知」
#+END_VERSE
¶

#+BEGIN_VERSE
「　可揮扇遮日毋勞仰屋窺天問取丙丁童子家家¶火帶青煙」
#+END_VERSE

<pb:KR6q0418_J_011-0517a>¶

#+BEGIN_VERSE
「　香嚴一貧徹骨無錐更道錐無後來賺人上樹笑杷¶成何規模」
#+END_VERSE
¶

#+BEGIN_VERSE
「　沒縫衣裾綽若無孔篴韻悠然退步若知錯路抬頭¶依舊觀天」
#+END_VERSE
¶

#+BEGIN_VERSE
「　大力渾忘擔荷好手頗具辣辛寧使剛刀截命不將¶[死/目]井墜人」
#+END_VERSE
¶

#+BEGIN_VERSE
「　當路休呈劍術到門且喫盃茶舉意早先知有不勞¶拈出更佳」
#+END_VERSE
¶

#+BEGIN_VERSE
「　曾作瀟湘釣客漁竿任擲西東提得甕中老鱉夜來¶飛出成龍」
#+END_VERSE
¶

#+BEGIN_VERSE
「　意路搜開百道情關劈破千重調御丈夫控轡何愁¶醉象獰龍」
#+END_VERSE
¶

#+BEGIN_VERSE
「　果正貴在因真一是能翻百錯獼猴抬入道場古怪¶走而不作」
#+END_VERSE
¶

** 寄余集生居士時謫嶺南¶

#+BEGIN_VERSE
「　芭蕉剝出心來枯木糝些花子不因雪上加霜爭識¶趙州苦死」
#+END_VERSE
¶

#+BEGIN_VERSE
「　打破蔡州是賊漂墮鬼國非邪且喜停因長智五燈¶開朵新花」
#+END_VERSE
¶

#+BEGIN_VERSE
「　聖主非常罏鞴祖家別樣槍旗盡道五羊戍客新添¶一髮禪師」
#+END_VERSE
¶

#+BEGIN_VERSE
「　瀛博兩山父子曹洞千古兒孫居士親遭虎口西江¶又被鯨吞」
#+END_VERSE
¶

#+BEGIN_VERSE
「　性命休輕拋擲肝膽不受遮瞞大死如今得活主恩¶定放生還」
#+END_VERSE
¶

#+BEGIN_VERSE
「　紗帽視為苦具緇衣未了道緣問取曹谿行腳何時¶頂相重圓」
#+END_VERSE
¶

** 謝相國方水惠磁甌¶

#+BEGIN_VERSE
「　洞山銀碗盛雪文殊玻璃酌霞今日家風迥別卮卮¶甘露浮花」
#+END_VERSE

<pb:KR6q0418_J_011-0517b>¶

#+BEGIN_VERSE
「　乳海方圓各適太廟中正不欹會得喫茶公案趙州¶未喚先知」
#+END_VERSE
¶

** 山居雜詠¶

#+BEGIN_VERSE
「　桃萼幾枝紅雨柳絲一把蒼煙眼底風光瀾漫問君¶春在誰邊」
#+END_VERSE
¶

#+BEGIN_VERSE
「　麛鹿群中散步漁樵隊裏相將真懶幾分幽趣天放¶一種清狂」
#+END_VERSE
¶

#+BEGIN_VERSE
「　泥裏新抽石筍洞門長吼松風乍見雲生嶺上不知¶月在潭中」
#+END_VERSE
¶

#+BEGIN_VERSE
「　茆屋三間穩住千株松樹閒栽菜熟飯香飽喫笑看¶何處客來」
#+END_VERSE
¶

#+BEGIN_VERSE
「　灘下篙聲亂刺牛背笛韻橫吹柴門白晝自掩石床¶或坐或欹」
#+END_VERSE
¶

#+BEGIN_VERSE
「　石骨穿雲欲露泉聲帶雨分流種竹平遮地角卓菴¶先占峰頭」
#+END_VERSE
¶

#+BEGIN_VERSE
「　不見崖猿捧缽時看谿鹿銜花偶逐漁樵歸去行過¶村裏三家」
#+END_VERSE
¶

#+BEGIN_VERSE
「　一夜立教雪積萬仞拶到崖崩錯受神光三拜至今¶笑倒胡僧」
#+END_VERSE
¶

#+BEGIN_VERSE
「　飯熟不經煙火茶香別展槍旗信口道將一句輕輕¶動著唇皮」
#+END_VERSE
¶

#+BEGIN_VERSE
「　少林面處皆壁韶陽普字為門問我雪關何據杖頭¶點破乾坤」
#+END_VERSE
¶

#+BEGIN_VERSE
「　布袋打開沒口缽盂洗淨安唇咬破廬陵一粒果然¶價重千斤」
#+END_VERSE
¶

#+BEGIN_VERSE
「　盡道掀翻窠臼許多賣弄精魂捏殺獼猴無影海門¶迸出紅輪」
#+END_VERSE
¶

#+BEGIN_VERSE
「　口闊吞乾滄海膽大裂破虛空鍊就銅頭鐵額穿過¶虎穴魔宮」
#+END_VERSE
¶

#+BEGIN_VERSE
「　好箇路頭入處風流出自當家種菊非關對酒愛蓮
<pb:KR6q0418_J_011-0517c>¶誰道貪花」
#+END_VERSE
¶

#+BEGIN_VERSE
「　水底魚群畫影空中鳥跡旋風知盡行藏顯晦居家¶常在途中」
#+END_VERSE
¶

#+BEGIN_VERSE
「　鐵石道人肝膽雲霞野老衣裳骨氣三分勁挺心花¶一片柔颺」
#+END_VERSE
¶

#+BEGIN_VERSE
「　萬壑水聲迸瀉千峰雲意駢行禪界雖然無欲佛心¶叵耐多情」
#+END_VERSE
¶

#+BEGIN_VERSE
「　鴈陣遙分兄弟蜂窠不亂臣王知盡妙明傷觸恰好¶隨圓逐方」
#+END_VERSE
¶

#+BEGIN_VERSE
「　世味如人嚼蠟塵緣似馬過橋萬事燈前弄影一場¶鬧熱元宵」
#+END_VERSE
¶

#+BEGIN_VERSE
「　燕市霜蹄電走吳門雪練光飛秪在虛堂矚聽梯山¶航海人歸」
#+END_VERSE
¶

#+BEGIN_VERSE
「　苦樂場中觀劇榮枯夢裏看花玉琢不移堅潤金烹¶愈見精華」
#+END_VERSE
¶

#+BEGIN_VERSE
「　雨過荷翻翠蓋風來蟬送瑤琴六月綠何無暑涼生¶雪膽冰心」
#+END_VERSE
¶

#+BEGIN_VERSE
「　養女還同靈照沈財不學龐公佛體嫌他白淨禪心¶愛殺赤窮」
#+END_VERSE
¶

#+BEGIN_VERSE
「　曲磴遙峰數里斷橋流水三灣有鳥來啼竹院無人¶閒殺花關」
#+END_VERSE
¶

** 拜壽昌老和尚七十榮壽(博山)¶

#+BEGIN_VERSE
「　壽昌之壽壽非生腦後眉拖雪萬莖坐斷須彌渾不¶露願留一半上丹青」
#+END_VERSE
¶

#+BEGIN_VERSE
「　圓明何處非慈照萬里真光遍界該倘許僧堂前覿¶面銅頭鐵額撞關來」
#+END_VERSE
¶

#+BEGIN_VERSE
「　祖道凌遲幾百秋祖今法海漲洪流兒孫無計酬恩¶力手挽銀河灌鐵牛」
#+END_VERSE
¶

#+BEGIN_VERSE
「　大好山中無剩語相將雨織共煙耕逢僧若問西來¶意笑指庭花換眼睛」
#+END_VERSE

<pb:KR6q0418_J_011-0518a>¶

#+BEGIN_VERSE
「　空中寶蓋誰持獻海底珊瑚自湧來我欲散花為供¶養春風優缽滿庭開」
#+END_VERSE
¶

** 謝峰頂和尚惠餅¶

#+BEGIN_VERSE
「　一箇二箇千萬箇紅爐煆出玉團欒雖然不入雲門¶數腦後圓光遍界謾」
#+END_VERSE
¶

** 呈方丈和尚¶

#+BEGIN_VERSE
「　生鐵鑄錘安虎膽黃金烹汁淬龍泉虛空不掛針鋒¶路無限春風透鼻尖」
#+END_VERSE
¶

** 開關偈¶

#+BEGIN_VERSE
「　劈破青山春水流百花攢出繡紅毬如今大散門開¶也笑轉雲門六不收」
#+END_VERSE
¶

** 送座元知非兄入堂結制¶

#+BEGIN_VERSE
「　多子塔前分半座今朝隨例也攀條輕輕按下雲頭¶看萬派千流到海潮」
#+END_VERSE
¶

** 送悅眾玄鏡兄¶

#+BEGIN_VERSE
「　眾裏悅人無不喜賓中作主自相親踢開萬丈澄潭¶水一串穿來透網鱗」
#+END_VERSE
¶

** 壽陳景陽居士六十¶

#+BEGIN_VERSE
「　頂天立地志何雄要解拏煙更捉風把住眉毛無滲¶漏虛空抖碎浪千重」
#+END_VERSE
¶

** 示觀一上人¶

#+BEGIN_VERSE
「　箇中一句若為觀豎起青天逼面寒萬仞須彌推得¶倒笑騎鐵馬上長安」
#+END_VERSE
¶

** 寄千頃無擇菴主¶

#+BEGIN_VERSE
「　放行把住知機紐活捉生擒弄爪牙惜取眉毛渾不¶見面門優缽夜開花」
#+END_VERSE
¶

** 贈徑山菴主¶

#+BEGIN_VERSE
「　彌陀一句活冤家土面灰頭拶著他今日拋教千里¶外眼中爭肯屑金沙」
#+END_VERSE
¶

** 贈覺空上人
<pb:KR6q0418_J_011-0518b>¶

#+BEGIN_VERSE
「　誰向空中安覺字石人顛酒罵瞿曇春風把定閒拋¶擲賣弄前三與後三」
#+END_VERSE
¶

** 送雪航洞然二禪友入關¶

#+BEGIN_VERSE
「　樓閣重開又閉門百城煙水笑鯨吞先師爐韝從頭¶試期爾入酬莫大恩」
#+END_VERSE
¶

** 示鄭姇尹居士¶

#+BEGIN_VERSE
「　纔涉思量便落窩心如墻壁絕捫摩神龍攪動香河¶水真箇無風起白波」
#+END_VERSE
¶

** 示鄭立生居士¶

#+BEGIN_VERSE
「　萬境虛閒不繫心入門轉見此中深靈樞撥動真關¶捩透脫無依自在人」
#+END_VERSE
¶

** 示劉出子居士¶

#+BEGIN_VERSE
「　萬法齊歸此正宗箇中玄妙不同同掀翻本有根源¶看始信仙人欠一通」
#+END_VERSE
¶

** 題鄭是則居士書金剛經¶

#+BEGIN_VERSE
「　萬花谷裏藏春色百草頭邊放寶光舜若毫端書不¶倦本無一字是金剛」
#+END_VERSE
¶

** 贈余得之居士¶

#+BEGIN_VERSE
「　以魯得之成一貫真誠辦道譬登山千峰頂上高閒¶眼始信毫端宇宙寬」
#+END_VERSE
¶

** 贈余皋卿居士¶

#+BEGIN_VERSE
「　得禪之髓入圓明真箇如龍借水行有問西來何意¶旨皋陶元是帝堯卿」
#+END_VERSE
¶

** 雪中¶

#+BEGIN_VERSE
「　法身凍煞無遮蓋帶雪和煙更活埋一脈生機全薦¶得果然豆爆出寒灰」
#+END_VERSE
¶

#+BEGIN_VERSE
「　冰山雪洞都推倒立盡孤雲道眼高明月蘆花猶不¶似靈雲錯認是夭桃」
#+END_VERSE
¶

#+BEGIN_VERSE
「　色映梅花不帶塵冰條別種一枝春誰同仰嶠看獅¶子除是能過此色人」
#+END_VERSE

<pb:KR6q0418_J_011-0518c>¶

** 示羅峰侍者祝髮¶

#+BEGIN_VERSE
「　當央除去周羅結為表人天大丈夫勇健事難今已¶做輪王親與髻中珠」
#+END_VERSE
¶

** 示無知禪人¶

#+BEGIN_VERSE
「　我號無知君有知有無那箇得便宜果然妙極無知¶處狹路逢渠笑展眉」
#+END_VERSE
¶

** 為義公法師¶

#+BEGIN_VERSE
「　舌本翻瀾義貫花可如長水見瑯琊笑揮麈底清風¶起無語猶聞說法華」
#+END_VERSE
¶

** 寄宋化卿居士¶

#+BEGIN_VERSE
「　五雲法道垂垂絕此日憑君續一絲般若心光無不¶照轉天旋地走盤珠」
#+END_VERSE
¶

** 與在茲禪人¶

#+BEGIN_VERSE
「　從來牧慣這牛兒放出收回信在茲多少時人調不¶熟秪緣業識縱難羈」
#+END_VERSE
¶

** 與華亭錢機山相國(虎跑)¶

#+BEGIN_VERSE
「　依稀一線露風光入處繇來遠近忘百八念珠穿卻¶串蓴鱸真箇出松江」
#+END_VERSE
¶

** 與馮際明水部¶

#+BEGIN_VERSE
「　一片湖光映座清此心對越即瑤京衣裾自有神珠¶在照見河山萬朵晴」
#+END_VERSE
¶

** 與錢瑞星太史¶

#+BEGIN_VERSE
「　石頭路滑不驚難舉步先吞煙水乾夜半扶笻遊嶽¶頂海門日出湧金盤」
#+END_VERSE
¶

** 與洪清遠中丞¶

#+BEGIN_VERSE
「　大事原從大發揮經綸妙手即圓機蓮臺不是閒階¶級也要心空及第歸」
#+END_VERSE
¶

** 與錢從卓憲副¶

#+BEGIN_VERSE
「　表表神姿王木雞心花一瓣自雲棲舌尖吐出彌陀¶佛好眼無沙刮甚鎞」
#+END_VERSE

<pb:KR6q0418_J_011-0519a>¶

** 與聞子將居士¶

#+BEGIN_VERSE
「　彌天秪服安公秀四海爭高鑿齒名千尺寒松抽石¶筍透關人不讓登瀛」
#+END_VERSE
¶

** 與嚴印持居士¶

#+BEGIN_VERSE
「　不將隻字換紅鵝詞苑人欣寫貝多學海波瀾都吸¶盡西江滴水起洪波」
#+END_VERSE
¶

** 與周朗垣中翰¶

#+BEGIN_VERSE
「　不種青蓮向綠漪慣從紅燄發靈枝閻浮捏聚毫端¶上風起池塘亂柳絲」
#+END_VERSE
¶

** 與翁水因大參¶

#+BEGIN_VERSE
「　才高不作啖名郎簪紱場中放寶光折箸為君聊一¶攪神龍得水是家鄉」
#+END_VERSE
¶

** 與李仲休鹺伯¶

#+BEGIN_VERSE
「　老僧好殺語驚人君太生機活羽鱗殺活頓教成一¶命風柯月渚詠天真」
#+END_VERSE
¶

** 與顧霖調居士¶

#+BEGIN_VERSE
「　當機一語便驚疑豆爆寒灰豈待期鐵橛花開春滿¶樹渠儂相見笑揚眉」
#+END_VERSE
¶

** 與姚有僕孝廉¶

#+BEGIN_VERSE
「　開皇姚宋皆知佛鴻業曾欺岱華高選佛選官齊喝¶彩姓劉原是卯金刀」
#+END_VERSE
¶

** 與朱夏朔孝廉¶

#+BEGIN_VERSE
「　橋上行人橋下水倒看無影樹蕭森指端響發千年¶調始信淵明獨解琴」
#+END_VERSE
¶

** 與錢淇水州牧¶

#+BEGIN_VERSE
「　相逢二十年前事今日鬚眉各自皤滿地風濤無處¶避奈君尋著岸頭何」
#+END_VERSE
¶

** 與吳心石使君¶

#+BEGIN_VERSE
「　遺愛爭摩碑上字清名難損此壺冰眼前莫使愁魔¶逼一段風光自兀騰」
#+END_VERSE

<pb:KR6q0418_J_011-0519b>¶

** 與沈澤民居士¶

#+BEGIN_VERSE
「　胸吞雲夢未為奇撞倒須彌更與搥傾峽不存元字¶腳曹娥江上好題碑」
#+END_VERSE
¶

** 與鄒孝直居士¶

#+BEGIN_VERSE
「　吹律易回寒谷暖騎驢難覓雪中詩生涯一段憑何¶得搔癢元來秪自知」
#+END_VERSE
¶

** 與俞企延居士¶

#+BEGIN_VERSE
「　一重疑剝一重疑竹籜逢春解盡衣知道家山風景¶好高眠無事掩柴扉」
#+END_VERSE
¶

** 與嚴子岸居士¶

#+BEGIN_VERSE
「　指月其如月指何忘筌人解唱漁歌華亭船子拋橈¶笑不顧金鱗躍甚波」
#+END_VERSE
¶

** 與陸文垓居士¶

#+BEGIN_VERSE
「　道人風骨天然秀想見冰壺徹底清彈指便將心事¶了不留公案待來生」
#+END_VERSE
¶

** 與洪載之孝廉¶

#+BEGIN_VERSE
「　翩翩鵲起舊詞林寶藏從來溢美珍會得當年龍猛¶旨水盂傾覆不留鍼」
#+END_VERSE
¶

** 與洪原明居士¶

#+BEGIN_VERSE
「　千金聲價購雞林爭肯輕拋衣裏珍悟到至文無隻¶字笑從人乞頂門針」
#+END_VERSE
¶

** 與許瑤房節推¶

#+BEGIN_VERSE
「　天樹璚葩吐早芬楚山人盡望龍雲婆心為甚拈花¶笑寶印全彰無字文」
#+END_VERSE
¶

** 與柴雲倩孝廉¶

#+BEGIN_VERSE
「　澄心聽法入圓通萬戶千門洞啟中此事真如龍得¶水一杯釀雨起長虹」
#+END_VERSE
¶

** 與錢公積孝廉¶

#+BEGIN_VERSE
「　什方門下良駒疾不假蟻封試捷蹄萬里蹋翻無寸¶草笑收鞭影日斜西」
#+END_VERSE

<pb:KR6q0418_J_011-0519c>¶

** 與黃海岸居士¶

#+BEGIN_VERSE
「　天下爭傳姓秤人豈教虛兩博全斤玉泉長老雖高¶曠一喝逢君不敢伸」
#+END_VERSE
¶

** 與沈彥威中丞¶

#+BEGIN_VERSE
「　出則將兮入則相祖庭原是鳳麟才疑情一決金剛¶劍無限心花石壁開」
#+END_VERSE
¶

** 與沈則平居士(吳江人)¶

#+BEGIN_VERSE
「　居常以此為遭毒發憤終須做箇穿請向定盤星上¶看許多漏落在中邊」
#+END_VERSE
¶

** 與周元湛文學¶

#+BEGIN_VERSE
「　重門深入好旋身盤踞千峰線路親指顧風雷皆我¶物乾坤獨住不容鄰」
#+END_VERSE
¶

** 與錢仙巢比部¶

#+BEGIN_VERSE
「　一接光風愛語親決疑須是入疑深若然平反心無¶怍此即慈航得手人」
#+END_VERSE
¶

** 與佘周生參戎¶

#+BEGIN_VERSE
「　兩世親標護法幢大緣端不落尋常夢回霜月簾前¶曉覿面堂堂見寶王」
#+END_VERSE
¶

** 與李煙客孝廉¶

#+BEGIN_VERSE
「　曹谿原是家山境君到能知路近遙拼箇軟綿無氣¶力翻身一箭貫雙雕」
#+END_VERSE
¶

** 與亦非石頭侍者(別字渠菴)¶

#+BEGIN_VERSE
「　天生決裂奇男子兀地如愚細汰陶驀把石頭菴撞¶倒老翁笑為製雲袍」
#+END_VERSE
¶

** 與余未也居士¶

#+BEGIN_VERSE
「　八尺龍媒非是馬什方門下弄蹄遊一迴收轉閒拴¶索異類風光得自繇」
#+END_VERSE
¶

** 與康藍田居士¶

#+BEGIN_VERSE
「　齋僧無米向鄰賒甘贄當年願更奢撞著南泉鍋打¶破將何手段補吒沙」
#+END_VERSE

<pb:KR6q0418_J_011-0520a>¶

** 與蓮居新伊法師¶

#+BEGIN_VERSE
「　曾與章安為弟子義通性相貫千花良遂敲門心忽¶肯始知禪講不分家」
#+END_VERSE
¶

** 與徐太玉太史¶

#+BEGIN_VERSE
「　倏然屏處何清課冷坐焚香踞竹床水到源頭千頃¶碧箇中擇乳想鵝王」
#+END_VERSE
¶

** 與徐獨往兵曹¶

#+BEGIN_VERSE
「　一雙碧眼驗純疵信是波斯別寶胡豎入橫趨應有¶作何人過水倒騎驢」
#+END_VERSE
¶

** 與沈何山大司寇¶

#+BEGIN_VERSE
「　反手為琵卻手琶康昆崙意亂如麻妙音誰解空中¶發心法相忘指不差」
#+END_VERSE
¶

** 與淨慈寺住持¶

#+BEGIN_VERSE
「　六橋雙塔湖南寺水榭山房畫裏居君與千巖為領¶袖其中師表事何如」
#+END_VERSE
¶

** 與王大含孝廉¶

#+BEGIN_VERSE
「　一微涉動頹山勢要見心如墻壁人衣線迸開無罅¶縫珠迴玉轉好時辰」
#+END_VERSE
¶

** 與蔡密汝光祿¶

#+BEGIN_VERSE
「　密在汝邊親切句分明漩澓合曹谿千枝萬派歸源¶後擲卻溫郎照怪犀」
#+END_VERSE
¶

** 與張二無文宗(妙行)¶

#+BEGIN_VERSE
「　聖見凡情兩不羈空中木馬步如飛此時更有收鞭¶手妙在舒徐宛轉機」
#+END_VERSE
¶

** 與董爾基文學¶

#+BEGIN_VERSE
「　入道還須心似鐵急追本有莫忘疲一迴揣出虛空¶骨把斷關津更是誰」
#+END_VERSE
¶

** 與珂雪禪友¶

#+BEGIN_VERSE
「　貫休能畫復能詩跡落風騷品格奇卻被石霜追上¶壁此心從此有人知」
#+END_VERSE

<pb:KR6q0418_J_011-0520b>¶

** 寄劉胤平太史¶

#+BEGIN_VERSE
「　金馬從多稱吏隱緋衣豈故墮凡胎何年相訪空山¶裏壁上高僧喚出來」
#+END_VERSE
¶

** 慧禪人掩骼求偈¶

#+BEGIN_VERSE
「　活人收拾死人骸惹得蒼天笑助哀翻憶當年臨濟¶老將人無故帶生埋」
#+END_VERSE
¶

** 似鄒仲錫居士¶

#+BEGIN_VERSE
「　光風未面即遙披麈次相逢率爾時雲在山兮舒卷¶意此情君似不難知」
#+END_VERSE
¶

** 送我空監院回秣陵¶

#+BEGIN_VERSE
「　慈愛於人春不去謙和接物暑生涼心光廓照如霜¶月千里相看共一堂」
#+END_VERSE
¶

** 與密印禪友¶

#+BEGIN_VERSE
「　兩度相逢鬢更蒼浮圖幾處盡恢張何如壁立孤峰¶頂笑月眠雲石作床」
#+END_VERSE
¶

** 答董玄宰大宗伯¶

#+BEGIN_VERSE
「　大海紅塵撲地飛隨流須得截流機笑穿軒冕場中¶過抖擻千年火浣衣」
#+END_VERSE
¶

** 答蘭谿令吳雪崖¶

#+BEGIN_VERSE
「　蓮花偏愛泥中出可是居官不染心筆底棒頭開活¶眼放光何必在祗林」
#+END_VERSE
¶

** 與馬半邡中丞¶

#+BEGIN_VERSE
「　衣內明珠不覆藏揭開底蘊放真光從來把定乾坤¶手正好籌邊佐廟堂」
#+END_VERSE
¶

** 與洪鳴南文學¶

#+BEGIN_VERSE
「　話頭原是金剛劍一句全提識浪枯衣縫迸開珠忽¶露分明捉倒赤鬚胡」
#+END_VERSE
¶

** 訊張莂公孝廉¶

#+BEGIN_VERSE
「　曾遊瀛博兩山來不隔羅浮夢裏梅近日人傳消息¶至吟風嘯月鳳凰臺」
#+END_VERSE

<pb:KR6q0418_J_011-0520c>¶

** 山居¶

#+BEGIN_VERSE
「　柏子長燒香滿爐磐陀坐聽鳥聲呼瑞巖不識菴中¶主剛要惺惺喚醒渠」
#+END_VERSE
¶

#+BEGIN_VERSE
「　龍山客到便移菴拽尾靈龜我不堪混眾獨居皆可¶意白雲深處又封關」
#+END_VERSE
¶

#+BEGIN_VERSE
「　幾樹膚紅山果熟一條白練瀑泉飛道人不到忘心¶境遏捺如何息得機」
#+END_VERSE
¶

#+BEGIN_VERSE
「　剩栽多福門前竹笑指南泉夢裏花不了目前差別¶事果然惑障翳塵沙」
#+END_VERSE
¶

#+BEGIN_VERSE
「　怪道亂傳梅子熟青苔滑動口唇皮松花落盡荷衣¶破露出常公兩朵眉」
#+END_VERSE
¶

#+BEGIN_VERSE
「　泉石獨饒清供好煙嵐竹樹畫圖開從來身在千峰¶裏長嘯高歌歸去來」
#+END_VERSE
¶

#+BEGIN_VERSE
「　熱鬧門庭饒一著幽深境界占三分蒼松白石容高¶臥隔斷紅塵遍是雲」
#+END_VERSE
¶

#+BEGIN_VERSE
「　出處已安吾定分鼻繩終不為人牽柴門兩片開還¶閉好結青山未了緣」
#+END_VERSE
¶
¶
¶
雪關禪師語錄卷之十一終
<pb:KR6q0418_J_011-0521a>¶

