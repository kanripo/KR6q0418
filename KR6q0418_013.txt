# -*- mode: mandoku-view; -*-
#+DATE: 2016-06-08 5:37
#+TITLE: 雪關禪師語錄
#+PROPERTY: CBETA_ID J27nB198
#+PROPERTY: ID KR6q0418
#+PROPERTY: SOURCE Jiaxing Canon Vol. 27, No. B198
#+PROPERTY: VOL 27
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0418_J_013-0527a> 
#+PROPERTY: JUAN 13

 雪關禪師語錄卷之十三¶
門人成巒錄¶
法孫開詗編¶

* 詩¶

** 山行¶

#+BEGIN_VERSE
「　孤笻無事遶林行高樹涼風細細生天遠望窮雲落¶片山空坐徹水流聲竹窗幽放茶煙出石几香飄柏¶子清秖此一間風味足幾人能得此中情」
#+END_VERSE
¶

** 懷李龍石使君¶

#+BEGIN_VERSE
「　當年為郡握銅符臨政猶參狗子無已羡急流能勇¶退直趨大道絕迂徐飽餐香飯圍麟趾夢想春帆過¶蠡湖杖笠欲尋衡岳頂因君重訪鳳山廬」
#+END_VERSE
¶

** 和大司馬林季翀韻¶

#+BEGIN_VERSE
「　尊貴猶嫌落聖胎摩尼圓轉不須猜律回寒谷葭先¶動水到春池月自來萬象發揮月鏡淨微塵剖破瑞¶蓮開如今火宅水清甚穿過龍樓登鳳臺」
#+END_VERSE
¶

** 寄問卿余集生¶

#+BEGIN_VERSE
「　煙水南詢新得意道人格外最相親俊機不下摩霄¶鶻活句爭誇透網鱗佛本即心誰具眼身通是膽我¶何人關津把斷從君過趁出青原一角麟」
#+END_VERSE
¶

** 贈慧山上人¶

#+BEGIN_VERSE
「　家風不愧嶺南能道行相傳海內僧負米懶融供眾¶飽栽松道者續傳燈曾聞插草成藂席可是拈花繼¶上乘拶倒慧山高萬仞蒿枝痛喫當烏藤」
#+END_VERSE
¶

** 寄陳旻昭文學¶

#+BEGIN_VERSE
「　列艘香花蠡左迎遠來特地見真誠無邊佛事渾如¶夢這段慈緣度盡生山谷聞巖桂馥子韶誤聽夜¶蛙聲猶疑君會先師意躍山華鯨江水清」
#+END_VERSE
¶

** 寄徐六石郡伯¶

#+BEGIN_VERSE
「　香臺夙昔道緣深憑軾重來祗樹林世事可堪開笑
<pb:KR6q0418_J_013-0527b>¶口微言不覺豁清襟千僧飽此伊蒲飯半偈真如伏¶藏金許大夢場公醒否何妨長過白雲岑」
#+END_VERSE
¶

** 送宗妙禪友遠遊¶

#+BEGIN_VERSE
「　壯歲參禪眾獨先曾經鐵脊夜撐天幾迴水雪心俱¶冷一領雲霞衣欲穿此去謾尋峰頂住再來還我過¶關錢行藏舒卷隨君意好整袈裟裏大千」
#+END_VERSE
¶

** 山居¶

#+BEGIN_VERSE
「　居山須是活埋人法外相親別有鄰大澤霧深方隱¶豹頂門角動始驚麟不嫌鼓鑄經魔隊也愛高閒邁¶客塵耕遍霜畦多種菊難齊春草目前新」
#+END_VERSE
¶

** 寄文宗陳雲怡¶

#+BEGIN_VERSE
「　煙水盤桓已隔年梅花院角又爭妍至人不浪遊方¶內真我常如對面前吸盡西江駒出廄接回巖上樹¶參天無邊三昧毫端現參飽之時懶說禪」
#+END_VERSE
¶

** 答袁稚圭明經¶

#+BEGIN_VERSE
「　大千總是一蒲團雞肋何慚薄選官宦轍秪憑心在¶道禪床曾宿夢猶寒浮生萍梗家無定好手棋盤著¶未殘佛性烏紗爭蓋卻門前路路透長安」
#+END_VERSE
¶

** 贈張澹如郡伯¶

#+BEGIN_VERSE
「　不是多生有道緣歲除那到訪林泉非關熊軾來探¶勝為近猊床聽說禪救世宰官原是佛下車父老便¶呼天南方人性如焦燄甘露須教沃大千」
#+END_VERSE
¶

** 與李無垢居士¶

#+BEGIN_VERSE
「　不繇階級到門來非鏡如何便說臺問路石頭真滑¶腳觀場木偶笑盈腮呼名已出溈山井掩耳休聞清¶獻雷一片秋光深且碧寒巖更有雪開梅」
#+END_VERSE
¶

** 與錢沃心節推¶

#+BEGIN_VERSE
「　一肩春雨濕山輿泉石清談樂有餘宦海秪將蓮葉¶泛公堂豈異象王居巖花指點吾無隱水影分明我¶是渠此事目前君領荷不須重問舁何豬」
#+END_VERSE

<pb:KR6q0418_J_013-0527c>¶

** 雪中盧君常山人至¶

#+BEGIN_VERSE
「　不辭芒屩到瀛山雪磴水巖帶濕攀千佛從來留好¶地諸天先許借禪關目中形勝菴羅果世界輿圖芥¶孔間君到懸崖須撒手英雄誰不此中還」
#+END_VERSE
¶

** 次韻酬鄭相國方水¶

#+BEGIN_VERSE
「　攀空起意漫成柯縱到忘機落了窩筋斗打翻猶未¶是蒲團坐破更如何三關莫問黃龍過一字無煩白¶馬馱誰道歸雲堂寂莫老僧高臥碧嵯峨」
#+END_VERSE
¶

** 自壽¶

#+BEGIN_VERSE
「　藏身秪在白雲層瘦骨如柴強兀騰看破風光隨冷¶暖老乾皮面帶霜水當門齒落今重長拖地眉生倒¶卓稜我亦不知何歲月浪從人說五旬登」
#+END_VERSE
¶

** 寄徐太王太史¶

#+BEGIN_VERSE
「　格外深譚喜有君相看崱屴海峰雲偶然擊竹原無¶悟大率拈花豈屬文珠在盤中光自轉劍揮空裏跡¶何分錢塘江上潮聲急知我方知我不聞」
#+END_VERSE
¶

** 寄方肅之太史¶

#+BEGIN_VERSE
「　桐子青鷹何處飛再來人換舊荷衣官如白傅渾閒¶事禪笑眉山落鈍機軒冕多生游外護箭鋒一句透¶重圍先師指示無他語覷破驢兮井亦非」
#+END_VERSE
¶

** 秋雨掩室書事¶

#+BEGIN_VERSE
「　靜依小閣手披經門掩疏桐雨一庭山葉落鳴秋磬¶響江雲飛入曉峰青階前行潦侵趺榻座右黃花映¶膽瓶清興不教枯坐盡傍巖千樹有茆亭」
#+END_VERSE
¶

** 壽鄒南皋先生¶

#+BEGIN_VERSE
「　剛骨一生擔荷大千斤擔子躡千尋泰山高比擎天¶手東海深如捧日心空是家鄉容放鶴松為知己聽¶鳴琴先生不是人間壽長嘯超然越古今」
#+END_VERSE
¶

** 似總憲曹能始¶

#+BEGIN_VERSE
「　住山虛挂道人名何意追從白傅盟石鼓有緣思欲
<pb:KR6q0418_J_013-0528a>¶擊天龍未許枉煩迎身將到處雲為伴面對高譚風¶自生金粟堂前今咫尺獅絃應聽不凡聲」
#+END_VERSE
¶

** 貽黃季常郡伯¶

#+BEGIN_VERSE
「　十二時辰便轉丸爭教些子落瞞頇道人頃刻無忘¶照公事倉忙匹似閒穿過花叢何礙葉吸乾滄海握¶珠看鍼鋒頭上通關捩真是維摩作宰官」
#+END_VERSE
¶

** 留別林得山民部¶

#+BEGIN_VERSE
「　迸破衣間一線天弄潮慣趁浪頭船旋風千匝從空¶下劈箭重圍透的先月到窗前藏雪鷺魚行水底動¶漪蓮盡情說與君知得脫卻廉纖末句圓」
#+END_VERSE
¶

** 留別林文範太學¶

#+BEGIN_VERSE
「　爍破乾坤別有天踏翻無底破蓬船其人恍在水壺¶裏此眼誰開藻鑑先款乃聲中歌白雪廣長舌上吐¶青蓮莫教忘卻來時路好看真光一點圓」
#+END_VERSE
¶

** 留別黃可程文學¶

#+BEGIN_VERSE
「　高高崱屴似登天君到如行陸地船箇事可曾諳落¶處此闈應見擅場先蒲團鴻造千秋業彩筆香飄四¶色蓮秪在其中親履踐何愁慧性不靈圓」
#+END_VERSE
¶

** 春日偕余集生居士訪金臺法師¶

#+BEGIN_VERSE
「　葛藤椿倒倩誰扶笑問雲居舜老夫照水不知遺雁¶影看花也愛聽鶯呼天教秀壁環靈氣代有高標映¶哲圖座上文忠能賞識緇門今見此郎無」
#+END_VERSE
¶

** 白法師¶

#+BEGIN_VERSE
「　三十年前語笑稠此生溫飽不曾謀自從煙水分行¶腳獨愛山居枕石頭鵬背因風終得力鳩瞗控地欲¶何求銅肝鐵膽誰相似喜到營泉締舊遊」
#+END_VERSE
¶

** 輓單傳上人¶

#+BEGIN_VERSE
「　邐迤行腳嶺南來衲子丰標果俊哉儘受病魔圍枕¶席獨將正念炯靈臺紙衣欲卸胞胎去普化翻搖鈴¶鐸回無縫塔前曾有問春風吹散涅槃灰」
#+END_VERSE

<pb:KR6q0418_J_013-0528b>¶

** 博山八景為鄭相國方水¶

*** 卓錫泉¶

#+BEGIN_VERSE
「　天台卓菴日應手靈泉沸金山頂上嘗可是此中味」
#+END_VERSE
¶

*** 講經臺¶

#+BEGIN_VERSE
「　空生巖下坐雨花落如霰白馬未曾來早已傳經遍」
#+END_VERSE
¶

*** 浴龍池¶

#+BEGIN_VERSE
「　龍馴風雨息清水浸莓苔坐石閒看慣猿歸鹿又來」
#+END_VERSE
¶

*** 棲鳳嶺¶

#+BEGIN_VERSE
「　石壁桐花落山空小鳥飛嶺頭霞色起知是鳳來儀」
#+END_VERSE
¶

*** 靈源橋¶

#+BEGIN_VERSE
「　雨過夜塘深鸕鶿飛欲起橋上望秋山影倒流水裏」
#+END_VERSE
¶

*** 禪那窟¶

#+BEGIN_VERSE
「　禪那即此窟此窟即禪那七箇蒲團破依然蹉過多」
#+END_VERSE
¶

*** 玉罏峰¶

#+BEGIN_VERSE
「　大地為洪罏虛煙作沈水借問未拈時香風自何起」
#+END_VERSE
¶

*** 金繩界¶

#+BEGIN_VERSE
「　界以金繩名路自青荊上坐斷孤峰人不作恁麼想」
#+END_VERSE
¶

** 石倉園為曹能始大參賦¶

*** 梅花館¶

#+BEGIN_VERSE
「　徑逐疏籬折階緣眾石欹春經寒色逼消息露璚枝」
#+END_VERSE
¶

*** 淼軒¶

#+BEGIN_VERSE
「　大地淼然觀軒庭水漠漠終日此中行看誰不濕腳」
#+END_VERSE
¶

** 山居雜詠(十首)¶

#+BEGIN_VERSE
「　選石留人坐拈花供佛龕年來禪寂樂不獨在蒲團¶石壁看雲走蘿龕抱月眠橫行三界遍坐擁十方圓¶鳥來傳法語天為雨新花莫論玄中旨相逢且喫茶¶石上老藤花風吹落澗水山雨隔峰來飛鳥一齊起¶澄江無限碧水底畫魚蹤豈為臨淵羡忘筌誰與同¶水流巖答響花發洞藏春不曉居山趣山中亦是塵¶嫩鋤穿石筍老摘墜藤瓜雖是山居樂平生口懶誇
<pb:KR6q0418_J_013-0528c>¶樹匝峰千轉崖飛瀑萬尋到來非遯世門徑自幽深¶庭樹禽為宅巖花蜂作糧山僧居破院與爾共風光¶不羡簞瓢樂聊耽丘壑清柴乾谿水便稱我住山情」
#+END_VERSE
¶

** 寄冢宰李西有¶

#+BEGIN_VERSE
「　西陵望有道人氣起自西翁眉睫間選佛選官都得¶了葛巾野服看青山」
#+END_VERSE
¶

** 與中丞梅長翁¶

#+BEGIN_VERSE
「　全活一城人性命從來太煞好心腸如今打破魔軍¶隊物外風塵總道場」
#+END_VERSE
¶

** 寄俞公遠居士¶

#+BEGIN_VERSE
「　瓦缶茆龕一箇燈白雲為幔坐閒僧夜來借問天邊¶月曾到君前照未曾」
#+END_VERSE
¶

** 答李飛侯文學¶

#+BEGIN_VERSE
「　青蓮仙品落人間何意巾車過雪關相見不須施棒¶喝夜深明月照花龕」
#+END_VERSE
¶

** 壽古德法師¶

#+BEGIN_VERSE
「　天台座下多靈吼獨有章安辯絕群今日雲棲真弟¶子獅弦高調幾如君」
#+END_VERSE
¶

** 與劉和鶴居士(二首)¶

#+BEGIN_VERSE
「　十年釣盡寒潭月海晏波澄絕照時今日金鱗休滯¶水衝開鐵網浪頭飛」
#+END_VERSE
¶

#+BEGIN_VERSE
「　透出楞伽山頂路和煙垂柳搭欄杆因風寄語黃山¶谷笑倒雲門花藥欄」
#+END_VERSE
¶

** 與荊扶宇給諫¶

#+BEGIN_VERSE
「　松杉夜氣清如許借榻停車問法來目盡秋空無數¶鷹玄沙白紙為君裁」
#+END_VERSE
¶

** 輓半偈師¶

#+BEGIN_VERSE
「　紫柏冷香凝嫡血化為蓮炬照千峰而今擲下遼天¶杖無限門人泣撫松」
#+END_VERSE
¶

** 詠三聖人圓
<pb:KR6q0418_J_013-0529a>¶

#+BEGIN_VERSE
「　一圈三點偶然分誰道同途轍異痕堪笑當年傅大¶士衣衫冠履不成門」
#+END_VERSE
¶

** 送鄭相國方水先生北上(有引)¶

(初秋予過淤上公將俶裝北上且先寄詩別予日大甲之下是濱山依稀破屋兩三間聞公支傘過¶
天漏譬似楊岐雪滿關又日吾出如雲度遠汀歸雲堂下有雲停雲歸雲出雲無意萬古青天秪麼¶
青按玉山舊誌瀛山寺在石僧巖之北有歸雲十如等堂為黃龍南公受業師所創宋狀元汪文定¶
公有歸雲堂詩故宗伯及之予句中亦酬唱也)。¶

#+BEGIN_VERSE
「　一幅柴簾一掌菴菴前爭擁好峰巒年來偷得些兒¶懶睡到三竿未放參」
#+END_VERSE
¶

#+BEGIN_VERSE
「　歸雲不似舊歸雲片石巖堂草色紛昨夜從龍閒出¶岫雨淋破院濕禪裙」
#+END_VERSE
¶

#+BEGIN_VERSE
「　栽田博飯新家活禪煞方知驗屎金使得這頭牛已¶熟忙閒穿做一條心」
#+END_VERSE
¶

** 梅花菴為李乾二孝廉賦(二首)¶

#+BEGIN_VERSE
「　萬樹千林驕雪色幽姿素艷鬥瓊花菴中有箇人如¶玉絕勝林逋趣更佳」
#+END_VERSE
¶

又¶

#+BEGIN_VERSE
「　無數水條壓檻香膽瓶輸供禮空王靈山信手曾拈¶起漏洩東風笑飲光」
#+END_VERSE
¶

** 擁書樓為江邦玉居士賦¶

#+BEGIN_VERSE
「　四山駢坐擁書樓翠匝飛檐澹作秋大是主人能領¶略點醒泉石盡風流」
#+END_VERSE
¶

** 禮雪峰禪師塔¶

#+BEGIN_VERSE
「　不識雪峰擔板漢浪傳石卵爆重來許多向塔傍偷¶眼貪看蓮花臘月開」
#+END_VERSE
¶

** 洗耳泉(頑石菴五詠)¶

#+BEGIN_VERSE
「　不見根塵為汙物何須巢許結心期鹿群時下平分¶飲樹杪瓢聲風倒吹」
#+END_VERSE
¶

** 聽經石¶

#+BEGIN_VERSE
「　水鳥風柯皆說法豈應磊砢獨無情若教聽眾頑如
<pb:KR6q0418_J_013-0529b>¶爾定見桃花換眼睛」
#+END_VERSE
¶

** 此君菴¶

#+BEGIN_VERSE
「　青山放眼多狂客玉版傳餐對宰官多福門前千萬¶畝秪應不許子猷看」
#+END_VERSE
¶

** 醉墨蕉¶

#+BEGIN_VERSE
「　誰分鷲嶺貝多樹翻惜羊欣白練裙記得寒山詩句¶好笑書瀾漫到斜曛」
#+END_VERSE
¶

** 烏道門¶

#+BEGIN_VERSE
「　曲逕委蛇石作門宛疑山鬼甃墻痕莫教忘卻來時¶路一片雲橫洞口昏」
#+END_VERSE
¶

** 瀛山景¶

*** 最上峰¶

#+BEGIN_VERSE
「　不可往巔猶可往毘盧絕頂那容窺千巖萬壑都遊¶歷始信中峰第一奇」
#+END_VERSE
¶

*** 一指峰¶

#+BEGIN_VERSE
「　西來大意憑渠說壁上孤峰豎指頭煙水百城都影¶現善財猶自向南求」
#+END_VERSE
¶

*** 紫雲峰¶

#+BEGIN_VERSE
「　白氣橫空藏道者紫煙旋蓋聚高流山僧誤並雙林¶姓漫說雲黃即此丘」
#+END_VERSE
¶

*** 撒手崖¶

#+BEGIN_VERSE
「　險布危分應有作一迴撒手見巍峨莫言尊貴猶嫌¶墮倒看蒼松挂薜蘿」
#+END_VERSE
¶

*** 寶鼎山¶

#+BEGIN_VERSE
「　四面霞蒸如鼎峙千光花捧似臺垂天然一縷分朝¶夕長祝金輪萬壽期」
#+END_VERSE
¶

*** 香象峰¶

#+BEGIN_VERSE
「　生獰氣勢度香河截斷中流萬頃波何事橫眠煙霧¶裏笑看兔馬走前坡」
#+END_VERSE
¶

*** 塔湧峰
<pb:KR6q0418_J_013-0529c>¶

#+BEGIN_VERSE
「　此地繇來轉法華一峰高湧塔凌霞天風謦欬時吹¶落多寶如來問釋迦」
#+END_VERSE
¶

*** 獻珠山¶

#+BEGIN_VERSE
「　補陀秪在海之隅龍女分明此獻珠娑竭幾回收不¶去波斯覷著眼重膜」
#+END_VERSE
¶

*** 五影池¶

#+BEGIN_VERSE
「　鬧市不思兜率樂水中照影識前人池邊遮莫栽松¶樹恐誤龍疑是自鱗」
#+END_VERSE
¶

*** 紫芝塢¶

#+BEGIN_VERSE
「　石骨蒸雲芝草秀松脂潤地茯苓多結茆此處人稀¶到水面香風吹綠荷」
#+END_VERSE
¶

*** 修竹塢¶

#+BEGIN_VERSE
「　種來一徑篔簹綠玉版逢人恣說禪迸出龍孫千萬¶箇春風補我破苔錢」
#+END_VERSE
¶

*** 如意泉¶

#+BEGIN_VERSE
「　泥深草濕乳泉藏小鹿貪眠樹底涼試向源頭揮一¶钁四時花塢水流香」
#+END_VERSE
¶

*** 東澗水¶

#+BEGIN_VERSE
「　鳥惜落花銜去緩鹿窺清影下來忙閒情飽看青山¶色坐聽潺湲歸亦忘」
#+END_VERSE
¶

*** 西澗水¶

#+BEGIN_VERSE
「　雪瀑交飛谷裏喧石橋虎過漸黃昏瘦笻問我誰為¶伴笑指扳巖下樹猿」
#+END_VERSE
¶

*** 歸雲堂¶

#+BEGIN_VERSE
「　雲去雲歸一草堂垂簾閒坐懶焚香昔人面目今猶¶在枯木何須問石霜」
#+END_VERSE
¶

*** 虯髯岡
<pb:KR6q0418_J_013-0530a>¶

#+BEGIN_VERSE
「　平分岡勢挾游龍鐵戟蒼髯望遠松螮蝀渴來奔澗¶飲鏡清水底落痕紅」
#+END_VERSE
¶

*** 虎爪坡¶

#+BEGIN_VERSE
「　長林豐草襯坡低雨過於菟印翠泥抱膝盤陀無一¶事知音深樹有禽啼」
#+END_VERSE
¶

*** 破落軒¶

#+BEGIN_VERSE
「　青天不受雲遮蓋好鳥惟憑樹作居幾度猛風吹不¶倒歸來破院住如初」
#+END_VERSE
¶

*** 二老亭¶

#+BEGIN_VERSE
「　添箇蒲團圖作伴挂冠未遂夢青山人生清福難輕¶許二老亭餘一老閒」
#+END_VERSE
¶

*** 金鐘山¶

#+BEGIN_VERSE
「　不待華鯨吼曉風賦形疑即蜀山銅希聲豈入時人¶耳一扣聲傳萬壑中」
#+END_VERSE
¶

** 秋日山居¶

#+BEGIN_VERSE
「　山居隨意度秋光紅擘墻頭橘子霜黃葉燒泉風味¶足石邊添起一罏香」
#+END_VERSE
¶

** 仙門石¶

#+BEGIN_VERSE
「　仙扉出入不曾開捭闔乾坤手自抬萬象森羅關得¶住雪峰牽不入門來」
#+END_VERSE
¶

** 古梅灣¶

#+BEGIN_VERSE
「　一幅瑤華見素姿春風攧落夢中思青山盡日無人¶到開到江南第幾枝」
#+END_VERSE
¶

** 茶窩¶

#+BEGIN_VERSE
「　竹床茶灶草為龕活水烹泉湛若藍三度喚渠上¶釣趙州千古自顏慚」
#+END_VERSE
¶

** 竹圃¶

#+BEGIN_VERSE
「　多福門前何屈曲香嚴耳裏太玲瓏來年更有新篁¶長引得孫枝化作龍」
#+END_VERSE

<pb:KR6q0418_J_013-0530b>¶

** 鼓山喝水巖¶

#+BEGIN_VERSE
「　看石聽泉冷欲秋蒼松倒挂壁如虯截流人在巖中¶坐水自無聲別澗流」
#+END_VERSE
¶

** 夏日偶過昭慶宿海眼觀上人房¶

#+BEGIN_VERSE
「　幽眠隨處成丘壑一帳梅花半枕藤從此禪房無六¶月為君留得玉壺水」
#+END_VERSE
¶

** 秦心卿山人畫山水贈岳郡侯因索題¶

#+BEGIN_VERSE
「　崖陡飛猱難上樹雪晴喧瀑欲篩林不教茆屋添松¶下也要人知住處深」
#+END_VERSE
¶

** 遊法相坐竹閣贈完凡上人¶

#+BEGIN_VERSE
「　雨竹風蕉響閣秋半規月下此峰頭閒情撞入遊人¶隊秪得些兒轉處幽」
#+END_VERSE
¶

** 邵武北巖寺有豫章古木¶

#+BEGIN_VERSE
「　誰開斗室邀雲臥似聽松聲攪露寒容得萬千師子¶座維摩移榻此中安」
#+END_VERSE
¶

#+BEGIN_VERSE
「　十圍空洞藏春老千古婆娑帶日殷樹下魔軍今戰¶伏不妨枯木借為關」
#+END_VERSE
¶
¶

* 歌¶

** 雪關歌(博山掩關時作)¶

#+BEGIN_VERSE
「　天地一蘧廬古今誰搆始而我揜斯關安車毛孔裏¶毛孔不窄關不寬金烏玉兔時往還照見幻棲關裏¶事玲瓏八面渾無阻坐聽流泉松下鳴倒看雲影峰¶頭露青天放眼瞠不睹石人欬唾生風雨有時藏身¶沒蹤跡檻外瓊枝分野色有時沒跡莫藏身釣盡寒¶潭躍浪鯨此關何為雪呼六六月紅罏飛霰撲我關¶不記春與秋花開葉落山常幽我關不占天和地一¶段光明覆無際我關非內亦非外扁舟蕩漾遊滄海¶我關非動亦非靜旋嵐偃嶽心恒定萬象為關關萬
<pb:KR6q0418_J_013-0530c>¶象空合空兮聯帝網卑而不下高不危疏而不漏暗¶復朗誰謂此關小圓合太虛無欠少誰謂此關大秪¶在一塵含法界法界所有關中聚笑擲大千為戲具¶法界無物關中空放開捏聚如游龍龍飛虎步恣騰¶蹋板橋忽動霜蹄滑劈破雲門一字關剔起眉毛還¶險煞有問關中主若何指頭無縫全機活」
#+END_VERSE
¶

** 破院歌¶

#+BEGIN_VERSE
「　破落僧住破院破破落落無藏閃十方通洞沒遮攔¶玲瓏一座空王殿畫無香夜無燈風過長驚壁倒聲¶法堂幾丈生荒草佛面飛埃堆作層樹為龕苔作簟¶一餐脫粟千家膳竹筧泉分花塢來石頭敲火烹茶¶便客到稀僧過少寡迎逢兮罕談笑扶罷犁兒放卻¶牛攀崖獨坐看雲鳥猿窺廚鹿飲澗相近相親如作¶伴長打門前之遶行知予胸次無涯岸松何蒼峰何¶秀石壁潺潺下飛溜身在千巖萬壑中道人行履君¶知否恣情懷極瀟灑山靈供軸天然畫鬧熱門庭讓¶別家煙霞笑傲過王伯呵呵呵煞顛倒說甚禪機談¶甚道順情逆境兩重關幾箇不隨分醜好休掃聖莫¶輕凡罷論前三與後三索價撩天誇至寶爭如伸腳¶放癡憨虎踞前豹哮後見我耽如垂耳狗生平毒惡¶不關懷摧化獰心如拉朽浪擔憂空過慮恐怖之中¶觀自在自家佛殿好莊嚴依報缺些也無礙嫌淡薄¶愛溫飽此等何繇知道妙一生橡栗著荷衣千古高¶標人莫造從荒涼任倒壞破而不破真如界彈指輕¶開樓閣門捉敗明州憨布袋老楊岐古神鼎藜床積¶雪那伽定更有栽田博飯翁令人想像偏饒興破落¶僧住破院意趣幽深人不見流俗阿師未必同縱居¶華藏生忻厭」
#+END_VERSE
¶

** 如意泉歌(有引)¶

(瀛山為太甲衍龍雙澗夾流在左右兩翼峰之外寺有井暨五池時秋亢無以汲予因攜笻入塢之
<pb:KR6q0418_J_013-0531a>¶
東覓得一泉從石寶間迸出味極甘冽可供數千指因作歌志喜且呼為如意泉蓋予手持鐵如意¶
撥開泉眼水即應指而出故因名云)。¶

#+BEGIN_VERSE
「　山色巃嵷何秀拔疑是鷲峰分太甲如幢似蓋湧神¶囂翠積樓臺霞欲潑中藏乳竇秘寒湫未濫觴時似¶截流我來匡徒食指眾秋深井沼竭難求稽首雜華¶香水海娑竭遙分脈非外手攜如意蹋林皋所控必¶無爽諸丐俄聞好鳥樹頭鳴樹下幽崖小鹿行俯視¶草深淤濕處聲生觱沸耳邊清呼童荷钁開泥面石¶罅纔疏珠急濺喜將柄鐵發其淙迸破源頭那一線¶柔光湛碧注玻璃煮出甌花暈綠脂忽陣松風傳磬¶響佛前先供滿瑤卮笑呼同侶斟還坐知味其中能¶幾箇三喚無頰老趙州肯與茶仙較清課此泉未出¶山之垠澄不停兮攪不渾此泉崩流通浩翰綆莫及¶兮竿莫探要知滴水廣含藏萬派千枝同一貫更有¶神龍深處蟠酬經變化雨潭潭軍持直透金輪際倒¶汲滄溟徹底乾」
#+END_VERSE
¶

* 雜著¶

** 壽匡與禪人¶

歲辛未秋八月十有三日吾徒匡與禪人年逢知命¶
吾愛其為叢林焦勞竭力自出家來未嘗偷安片晷¶
惟知輔弼知識成辦眾事苟有利益於眾雖拚身命¶
不顧直心直行三尺童子也悅其為人故二十年間¶
先和尚器而用之署為監院者再亦頗諳本地風光¶
性率真不阿曲觀其言貌本色樸實無一點粉飾也¶
予嘉其操行苦心因呼為老友今迺還其生平大概¶
并綴一偈以勉其來日爾其始終盡美行業無虧陶¶
鑄出一副生鐵心肝不可軟卻些子以作一撐天柱¶
地丈夫管取千生百劫續佛祖慧命壽等金剛不壞¶
豈比世間人以蚍蜉之歲月槿花之旦暮而為期頤¶
之稱哉偈曰銕漢身心無別用堅真求法誓忘軀此
<pb:KR6q0418_J_013-0531b>¶
生甘作如來使永劫芳名繼祖圖普賢行願屬何人¶
一脈菩提貫古今不壞金剛無量壽花開優缽萬年¶
春。¶

** 掃寰中大師塔¶

拈尺論丈量空之手鳴金戛玉希世之聲感神虎而¶
跑泉翻移海嶽逐神駒而出廄蹴踏風雲今日窣堵¶
坡前恍然覿師真面且道覿面事如何參差煙樹裏¶
翠滴曉風寒。¶

** 掃三空老師塔¶

行願弘深挑得千斤擔子法音廣被具見一片婆心¶
三世家傳衣缽誰道不度親人七十三年夢幻依然¶
不滅全身杯中笑酌跑泉水一酹風前味更新。¶

** 為介山法師舉火¶

金剛焰是師心蓮花幢是師舌此舌此心談不竭盛¶
名兩浙一高僧四依菩薩同儔列天台鷹蕩表奇姿¶
揮毫紙上江河決赤旛豎論勝群雄鞭草血流題石¶
裂魔宮虎穴恣遊行不與常流同軌轍鴉飛蛇伏聽¶
經來是聖是凡難辨別難辨別髑髏敲響無生滅白¶
浪滔天知不知甕裏何曾走卻鱉以火打一圓相云¶
爇。¶

** 瀛山安眾偈¶

#+BEGIN_VERSE
「　昔年招手不思歸兒女團圞信有期滿目琅玕鱗甲¶異潑天風雨濕田衣」
#+END_VERSE
¶

** 臨岐佛事¶

和尚以丁丑年十月十一日寅時告寂夜半呼大眾¶
曰我身既無常汝輩安有常乎大家努力此處無汝¶
著腳地不必多言臨終時索水漱口竟復索筆親書¶
辭眾檀護書曰薄祜之人帶病而歸殘喘不留古今¶
如是今命某禪人附此一謝此外不可知也書畢時¶
壽昌闃然師太在傍問云和尚安否師彈指一下然
<pb:KR6q0418_J_013-0531c>¶
云末後一句如何分付師云且道我生耶死耶遂微¶
笑長逝。¶

** 壽昌闃然師太封龕法語¶

瀛山古佛月皎風清寂後一笑坐斷群英坐斷且置¶
秖如大師即今在甚麼處安身立命咦無縫龕中傳¶
正令大家齊聽帝嘟叮。¶
¶
¶
¶
雪關禪師語錄卷之十三終¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0418_J_013-0532a>¶

* 行傳¶
閩中西峰居士曹學佺撰¶

師諱智誾上饒傳氏子八歲喪父母鄭氏送依景德¶
寺長老傳公為童子傳公教令頂禮觀音大士一夕¶
夢大士手摩其頂由是泛覽群書奭然意解一日見¶
壇經火燒海底句疑之乃參禮博山來公山令默究¶
船子藏身公案行住坐臥提撕不忘偶入槽廠行見¶
磨鼻拽脫有省有偈呈博山曰直下相逢處由來絕¶
覆藏舌頭元是肉不用更商量博山喜曰子可參禪¶
也後作五頌請壽昌衲衣山曰宗門語句如滿口含¶
冰不曾道出水字子風骨太露更須死心一番始得¶
師乃掩關謝客兀坐返參凡六載經幾重㓟剝始徹¶
源底偶作雪關歌山見稱善乃為開關有偈曰始行¶
大事六年雪頓入圓明一片水今日幸親無縫塔掣¶
開關鎖萬千層繼命首眾一日領眾入室次山垂問¶
曰堂中首座人天眼目如何是人天眼目師曰頂門¶
上山曰還假鑑照也無師曰君不見山曰不虛參見¶
作家來師掩耳而出己巳受瀛山之請瀛山古剎四¶
壁蕭然作破院歌以自樂相國鄭公方水以詩慰之¶
曰太甲之下是瀛山依稀破屋兩三間聞師支傘過¶
天漏譬似楊岐雪滿關居無何博山和尚遷化師奔¶
喪至喪事畢眾推繼席自是往來瀛博之間提示不¶
倦督學陳公懋德入山訪師置二十五問師應答如¶
流陳大服膺壬申春予同諸公以鼓山延師結制於¶
是演法鼓山玉瑩珠迴玄風遐播期滿還錫博山丙¶
子春中丞余大成司理黃端伯以杭之虎跑請師應¶
之大弘祖道舌唇纔動輒滾滾不竭環座而聽法者¶
萬指繼而妙行請師重建經營二載大殿落成師曰¶
吾今可以謝喻彌陀矣丁丑秋示微恙乃謝院事鼓¶
舟南邁孟冬朔旦行抵瀛山病體尪羸群心洶洶乃
<pb:KR6q0418_J_013-0532b>¶
作遺書謝諸檀越時壽昌闃公自博山來候匡坐敘¶
別悰闃公問和尚安否師曰且道我生耶死耶闃公¶
曰末後句也須分付師彈指一聲遂微笑而逝弟子¶
弘恩成許等迎歸博山建塔蓮花峰之西原師示生¶
萬曆乙酉年九月初一日示寂崇禎丁丑年十月十¶
一日坐三十一夏享年五十有三有語錄若干卷行¶
世。¶
¶
¶
¶

* 塔銘¶
杭州推官法弟黃端伯稽首撰¶

雲巖以寶鏡三昧密付洞山圓湛心光揀魔辨異於¶
是主賓互應敲唱雙行乃沿流至今法久成弊盲枷¶
瞎棒帶累兒孫識者憫宗旨之失也余晤雪關大師¶
于玉山神骨清聳卻令侍者柬問洞山宗旨漫答十¶
條夜夢兩目俱盲不解其故明旦見師判瞎漢兩字¶
不覺驚歎師問公當時所得處試舉似看余敘四明¶
夜坐寂嘿無言忽覺身心輕安湧起空際師笑曰是¶
何難哉舉話未終忽現前境乃知華嚴所指身心柔¶
軟如初生胎者人人有此三昧也及讀師住山語錄¶
玉瑩珠澄博山所印圓明一片水固已漏逗阿師宗¶
眼矣丙子仲春余與中丞余公大成請師說法虎跑¶
寺於是洞山宗旨流布十方寶鏡神光通天徹地大¶
哉師諱智誾上饒傳公崇儉子也八歲辭寡母鄭氏¶
依景德寺長老傳公傳公矜師體羸教以頂禮。¶

觀音大士忽夢手摩其頂肢骨漸疆泛覽群書奭然¶
意解一日見壇經火燒海底句疑之參禮博山無異¶
和尚默究船子藏身公案行住坐臥提撕不忘偶入¶
槽廠見磨鼻拽脫有省呈偈曰直下相逢處繇來絕
<pb:KR6q0418_J_013-0532c>¶
覆藏舌頭元是肉嚼破也無妨和尚喜曰子可參禪¶
也師復頌壽昌所付衲衣連呈五偈和尚曰據子見¶
處天下人把不住我卻不肯點頭師問何也和尚曰¶
宗門語句如滿口含冰不曾道出水字子風骨太露¶
更須死心師歸自雲棲掩關謝客兀坐火箱上懸鏡¶
返參偶作雪關歌博山稱善示以偈曰始行大事六¶
年雪頓入圓明一片水今日幸親無縫塔掣開關鎖¶
萬千層特以座元屬師領眾入室和尚垂問曰堂中¶
首座人天眼目如何是人天眼目師曰頂門上和尚¶
曰還假照鑒也無師曰君不見和尚曰不虛參見作¶
家來師掩耳而出己巳師受瀛山別請和尚留之問¶
答機緣語具博山全錄既至瀛山古剎四壁蕭然作¶
破院歌自樂相國鄭公方水以詩慰之曰太甲之下¶
是瀛山依稀破屋兩三間聞師支傘過天漏譬似楊¶
岐雪滿關居無何博山和尚遷化推師主喪往來瀛¶
博之間提示不倦督學陳公懋德入山訪師置二十¶
五則問頭機鋒相契未幾觀察使曹公學佺復以鼓¶
山請於是行掃壽昌經和尚塔更名道誾紹壽昌宗¶
派也演法鼓山玄風遐播遍歷雪峰西禪諸院還住¶
信州丙子赴請武林弘揚祖道環猊座聽法者萬指¶
有奇再興湖墅妙行道場經營餘歲莊嚴佛事獨冠¶
東南師曰吾今可以謝喻彌陀矣杭州太守石公萬¶
程請師陞座垂誨惓惓遂以院事屬邇公鼓舟南邁¶
孟冬朔旦行抵瀛山病體尪羸群心洶洶於是謐公¶
自博山往候匡坐敘別悰謐公問曰和尚安否師彈¶
指一聲謐公曰末後句也須分付師曰且道我生耶¶
死耶遂微笑而逝弟子弘恩成許等迎歸博山建塔¶
蓮華峰之西原師生於萬曆乙酉年九月初一日歿¶
於崇禎丁丑年十月十一日坐三十七夏享年五十¶
三云銘曰。
<pb:KR6q0418_J_013-0533a>¶

#+BEGIN_VERSE
「　娑婆世界
　有大法王
　胸懸寶鏡
　剎剎放光¶
　覿面相逢
　渠元是我
　正眼堂堂
　全身裸裸¶
　陽春冰泮
　洞水逆流
　波翻浪湧
　突現泥牛¶
　初入福城
　鼓山擊鼓
　大海橫掀
　高峰倒舞¶
　武林虎嘯
　震動乾坤
　神威建立
　遍地兒孫¶
　明月當空
　千江普現
　皎潔冰輪
　是吾師面」
#+END_VERSE
